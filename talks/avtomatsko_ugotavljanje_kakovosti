Maske ne obvarujejo pred virusi. Ali pač? Avtomatsko ugotavljanje kakovosti izsledkov v medicini

 Z dokazi podprta medicina temelji na izsledkih, ki jih glede na klinično vprašanje strokovnjaki povzamejo iz znanstvenih objav. V sklopu tega procesa poteka tudi ugotavljanje kakovosti relevantnih študij, kar vključuje določanje pristranskosti v uporabljeni metodologiji, poročanju in objavljanju. Gre za ključen korak v sintezi izsledkov, ki pa zaradi svoje zahtevnosti in dolgotrajnosti zavira dostopnost ažurnih medicinskih dognanj. V predavanju bom predstavil, kako se lahko s strojnim učenjem in obdelavo naravnega jezika lotimo priprave podatkovno–besedilnih virov in modeliranja določanja kakovosti medicinskih izsledkov. Dotaknil se bom tudi vprašanj zanesljivosti, izbirnega napovedovanja in algoritemske poštenosti v razvitih modelih. Nazadnje bom zarisal še vlogo tovrstnih sistemov v praksi.
